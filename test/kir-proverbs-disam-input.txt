Жип кессең - узун кес, кеп салсаң - кыска сал.
Миң сөз айтканча, бир ишти бүтүр.
Өрдөк жокто, чулдук бий.
Күч атасын тааныбайт.
Баштаган ишти таштаба.
Билим - адамдын канаты.
Эл оозунда элек жок.
Бөрү баласы ит болбойт. 
Элин сүйбөс эр болбойт, жерин сүйбөс эл болбойт.
Чындан ыйласа, сокур көздөн жаш чыгат.
Көйнөк тердебесе, талаа гүлдөбөйт.
Чала молдо дин бузат.
Эрте сепсең бир күнү, эрте оросуң бир жума.
Көз коркок, кол баатыр.
Пулуң болсо, кулуңмун.
Оозу кыйшык болсо да, байдын уулу сүйлөсүн.
Балалуу болбогон кубанганды билбеген.
Адамдын көркү - чүпүрөк, жыгачтын көркү - жалбырак.
Көп жашасаң, көптү көрөсүң.
Оюндан от чыгат.
Кайра кирер эшигиңди катуу жаппа.
Колуң менен кылганды, мойнуң менен тартасың.
Шашкан шайтандын иши.
Куру сөз курсак тойгузбайт.
Мурунку көч кайда барса, кийинки көч да ошол жакка барат.
Эшекке төшөк жарашпайт.
Кетмен чаппай - нан жок, чеке терсиз - мал жок.
Иштесең көл болот, иштебесең чөл болот.
Адамды кийиминен тааныбайт, ишинен тааныйт.
Бир ит көрүп үрөт, бир ит көрбөй үрөт.
Ата-энеңди сыйласаң, өз балдарыңдан жакшылык көрөсүң.
Жамандын жолдошу көп, жанына пайдасы жок.
Өтө кызыл бат оңот, өтө ысык бат сууйт.
Жан сакташ оңой, жан жыргатыш кыйын.
Канга - кан.
Дарак бир жерден көгөрөт.
Миң чеченди бир дөөрүк жеңиптир.
Өтпөс өмүр, сынбас темир болбойт.
Ийгиликтин эрте-кечи жок.
Калп ырыс кесет, кайгы өмүр кесет.
Ооруну жашырсаң, өлүм ашкере кылат.
Ачуу - душман, акыл - дос, акылыңа акыл кош.
Тамашада да чындыктын үлүшү бар.
Жалкоо - өзүнө өзү жоо.
Жоо кеткен соң, кылычыңды ташка чап.
Көп түкүрсө көл болот, көл толкуса сел болот.
Айды этек менен калкалай албайсың.
Колунда токочу бар бала сүйгүнчүктүү.
Жазмыштан озуш жок.
Бузулган элге бучуктан молдо болот.
Ар кимде бар бир кыял, ар кыялды ким тыяр.
Ар ким ич оорусун өзү билет.
Бирөө баары үчүн, баары бирөө үчүн.
Адам өлсө өлөт, үмүт өлбөйт
Өз камын ойлогон өспөйт, эл камын ойлогон көктөйт.
Бир тамчы таш жарат, бир сөз баш жарат.
Ойлогон ойду кыстаган турмуш жеңет.
Азаматтын жакшысы азыраак сүйлөп, көп тыңшайт; аргымактын жакшысы азыраак оттоп, көп жуушайт.
Жүгүргөн албайт, буйруган алат.
Сөзү көптүн иши аз.
Бакыт кетсе, намыяны кошо кетет.
Кеңешип кескен бармак оорубайт.
Жакшы кеңеш - жарым ырыс.
Байлыкты сүйгөн намысты билбейт.
Жамандын тонун кийсең, тойдо доолайт.
Чечинген суудан кайтпас, кезенген жоодон кайтпас.
Оору батмандап кирип, мыскалдап чыгат.
Жолдошуң болсо куу, башыңдан кетпейт ызы-чуу.
Таш койгон ташын алат, кыш койгон кышын алат.
Жыгылсаң нардан жыгыл, буйласын кармай жыгыл.
Ак ийилет, сынбайт.
Энеси болушчаактын кызы ыйлаак, атаcы болушчаактын уулу урушчаак.
Эрди жоо үстүндө көр.
Сүйбөгөнгө сүйкөнбө.
Жүктүн оорун нар көтөрөт.
Жалкоого шылтоо көп.
Алыстагы душмандан аңдып жүргөн дос жаман.
Күлгөнүнө күлө жетет
Таң атпаганга күн да батпайт.
Желмогуздун чоңунан кичинеси жаман.
Калпты чындай айтса, чын чычая качат.
Бирөөнүн катыны бирөөгө кыз көрүнөт.
Миң уккандан, бир көргөн артык.
Үйдүн ашы үйгө сонун.
Душмандын сырты жылма, ичи кара. 
Мыйзам - буйлалаган төө, кайда бурса кете берген. 
